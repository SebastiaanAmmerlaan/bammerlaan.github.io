---
title: Zanglessen in Utrecht
---

<img src="/images/Strand.jpg" alt="Sebastiaan Ammerlaan" class="fr w-third ml-auto br3-ns bt bb ba-ns b--light-gray">

De menselijke stem is het muziekinstrument met de korste afstand tussen jou en muziek. Het stelt je in staat om muziek precies zo te laten klinken als jij hem in je hoofd hebt: een directe vertaling van jouw muzikale verbeelding. Er zit geen instrument tussen jou en de muziek en je bent nergens van afhankelijk.

Toch klinkt gezongen muziek in de praktijk niet altijd precies zoals de zanger dat zou willen. Misschien heb je moeite met bepaalde hoge of lage noten, heb je moeite de juiste _sound_ te vinden of heb je simpelweg nog nooit gezongen en weet je niet waar je moet beginnen!

Samen met jou gaan we de muziek laten klinken zoals jij hem wilt. Hierbij ligt de focus altijd op gezond stemgebruik en werken we samen aan jouw zangtechniek.

## De zanglessen

Mijn eigen achtergrond ligt in klassieke zang en de klassieke zangtechniek, en vanuit die basis geef ik ook les. Ook voor genres als musical, jazz en pop is dit een zeer geschikt uitgangspunt.

Een proefles is altijd gratis. Tijdens deze les kijken we samen naar wat je hoopt te bereiken en hoe ik je daarbij kan helpen. Neem ook iets mee om voor te zingen! Ik geef mijn lessen in Utrecht&mdash;bij mij thuis in Zuilen of op het Utrechts Conservatorium. Desgewenst is les aan huis ook mogelijk.

<a name="tarieven-en-voorwaarden"></a>

|	Tarieven 2019-2020	|	Normaal tarief			|	Gereduceerd tarief	|
|	------------------	|	:------------------:	| :------------------:	|
|	Proefles			|	Gratis					|	Gratis				|
|	Blok van vier lessen|	€ 133,10				|	€ 90,-				|
|	Enkele les			|	€ 36,30					|	€ 25,-				|

Het **gereduceerd tarief** geldt voor jeugd onder de 21 jaar.

# Algemene voorwaarden

*   Elk blok van vier lessen dient betaald te zijn bij aanvang van de eerste les van het blok. Als dit niet gebeurd is wordt het tarief voor een enkele les in rekening gebracht.
*   Lesgeld dat eenmaal is betaald wordt niet geretourneerd.
*   Betaling geschiedt bij voorkeur per overschrijving.
*   Prijzen zijn inclusief 21% BTW. (Gereduceerd tarief betaalt geen BTW, zie de [website van de Belastingdienst](http://www.belastingdienst.nl/wps/wcm/connect/bldcontentnl/belastingdienst/zakelijk/btw/tarieven_en_vrijstellingen/vrijstellingen/onderwijs/vrijstelling_voor_onderwijs_in_muziek_dans_drama_beeldende_vorming_en_circustechnieken).)
*   Een zangles kan uiterlijk 24 uur voor de afgesproken lestijd afgezegd worden. Daarna breng ik het lesgeld in rekening (overmacht daargelaten in overleg).
*   De 60 minuten zijn inclusief binnenkomen en weggaan.
*   Ik behoud mij het recht voor om zonder opgave van reden een les af te zeggen. Deze les wordt vanzelfsprekend ingehaald of vergoed.
*   De prijzen kunnen ieder jaar in het nieuwe seizoen (na de zomervakantie) worden aangepast.
