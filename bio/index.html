---
layout: default
title: Bio Sebastiaan (Bas) Ammerlaan
---
<div class="blurb">
	<h1>Sebastiaan (Bas) Ammerlaan</h1>
	Ik hou van alle soorten muziek, maar specialiseer me met name in de zeer oude en zeer nieuwe muziek. Ik breng graag nieuwe muziek in premiëre: zo zong ik in 2014 <em><a href="http://hugobouma.nl/composities/sol-invictus/">Sol Invictus</a></em>van <a href="http://hugobouma.nl/">Hugo Bouma</a> voor bariton en vier vrouwenstemmen en in 2016 <a href="http://www.hku.nl/Opleidingen/UtrechtsConservatorium/OverHKUUtrechtsConservatorium1/ToelichtingAgenda1/StorytellingOpenbareRepetitie.htm"><em>The Fish and the Leaf </em></a> van Fanis Zachopoulis voor bariton en vrouwenkoor. Ook soleerde ik in 2016 in de nieuw geschreven <em><a href="http://willemvanmerwijk.com/rimas-de-becquer">Rimas de Becquer</a>¬†</em>van <a href="http://willemvanmerwijk.com">Willem van Merwijk</a> (kamerkoor, saxofoon + solisten) en in het <a href="https://www.youtube.com/watch?v=W3SqseQJa7s"><em>Stabat Mater </em></a>van Melle Heij (kamerkoor, orgel + solisten).

Zeer oude muziek zing ik ook graag, zo doe ik in mei 2016 mee aan het project <a href="http://scholaorgani.weebly.com/">Dufay in Italy</a> waarbij we middeleeuwse muziek van Guillaume Dufay van de oorspronkelijke middeleeuwse partituur leren zingen.

Ik ben van huis uit (alt)violist en begon mijn zangcarrière op mijn achttiende. Als onderdeel van mijn bijvak altviool aan het <a href="http://www.ucr.nl/">University College Roosevelt</a> te Middelburg werd ik lid van het <a href="http://www.ucr.nl/campus-life/Roosevelt%20College%20Choir%20and%20The%20Roosettes/Pages/Roosevelt-Choir.aspx">Roosevelt College Choir</a> en sindsdien heb ik het zingen niet meer losgelaten.

Nadat ik in Middelburg mijn Bachelor of Arts behaald had begon ik in 2013 met de studie Klassiek Zang aan het <a href="http://www.hku.nl/conservatorium">Utrechts Conservatorium</a> bij hoofdvakdocent Jón Þorsteinsson. Ook heb ik lessen gevolgd bij David Wilson-Johnson, Irene Verburg, Kaspar Kröner en Elisabeth Blom.

Ik ben lid geweest van verschillende nationale ensembles zoals het <a href="http://www.nationalekoren.nl/nationaal-gemengd-jeugdkoor">Nationaal Jeugdkoor Gemengd</a> en het <a href="http://nskk.nl/">Nederlands Studenten Kamerkoor</a>, maar heb ook gespeeld in het <a href="http://www.jeugdorkest.nl/">Jeugd Orkest Nederland</a> en het <a href="http://nesko.nl/">Nederlands Studenten Kamer Orkest</a>. Daarnaast zong ik in onder andere de <a href="http://uscantorij.nl/">Utrechtse Studenten Cantorij</a>, <a href="http://koorneon.nl/">Neon</a> (koor voor nieuwste muziek), <a href="http://kamerkoornext.nl/">Kamerkoor NEXT</a> en het <a href="http://attaccaensemble.nl/">Attacca Ensemble</a>. Bij veel van deze koren heb ik ook solopartijen vertolkt.

Recentelijk ben ik aangenomen bij het nieuwe professionele kamerkoor <a href="http://www.musicazelandica.nl/nl/chamber-choir">Zed Chamber Choir</a> en heb ik in 2016 meegewerkt aan <a href="http://www.tettix.nl/">Meesters &amp; Gezellen</a> i.s.m. zangers van het <a href="http://www.nederlandskamerkoor.nl/">Nederlands Kamerkoor</a> en <a href="http://cappellaamsterdam.com/">Capella Amsterdam</a>.

Een CV is op verzoek beschikbaar.
</div><!-- /.blurb -->
